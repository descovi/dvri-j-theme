---
layout: page
page_id: caffe
title: Caffe dell'Innovazione
claim: Venezia in Campo ~ 3° Edizione
toc: true
---

<section>

<h3>La Terza edizione dei Caffè dell’Innovazione <br/>27, 28 Settembre</h3>
<p>I Caffè dell’Innovazione 2017 a Venezia? Per quest’edizione ci siamo posti una nuova sfida: una collaborazione con #MUVE- Fondazione Musei Civici Veneziani, all’insegna di una riscoperta degli spazi museali in una veste nuova ed inaspettata; la prima serata, 27 Settembre, si terrà nel cortile della celebre dimora storica veneziana, Ca’ Rezzonico; il 28 Settembre saremo ospiti, invece, di un’altrettanto celebre istituzione, Palazzo Ca’ Foscari. Filo conduttore delle due serate, le potenzialità del #Digitale nel promuovere le risorse museali e culturali, e farsi strumento delle operazioni di #AudienceDevelopment.</p>

<p>L’iniziativa dei Caffè dell’Innovazione, promossa dal Distretto Veneziano di Ricerca e Innovazione (DVRI, appunto) a partire dal 2016, giunge quest’anno alla sua terza edizione.</p>

<p>L’obiettivo generale è quello di promuovere un processo di rigenerazione urbana degli spazi chiave della realtà lagunare, al fine di svelare le risorse nascoste di cui dispone la Serenissima non solo agli addetti ai lavori, ma anche a coloro che più di tutti quanti vengono a contatto, anche inconsapevolmente, con questo straordinario patrimonio: studenti e cittadini veneziani.</p>

<p><strong>Bisogna far si che la cultura esca dagli spazi istituzionali per avvicinarsi sempre di più alle diverse fasce della cittadinanza, attivando un processo di condivisione del valore culturale.</strong></p>

<p>Lo scenario della <a href="http://distrettovenezianoricerca.it/progetti/caffe-2016-2.html">precedente edizione dei Caffè dell’Innovazione ( 28, 29, 30 Settembre )</a> è stato Campo Santa Margherita, all’epoca luogo di  episodi infelici che attraverso le manifestazioni proposte si intendeva  riabilitare mettendo al centro la cultura e l’innovazione.</p>
</section>

<h3>Il programma</h3>

<section style="margin-bottom: 40px">
  <h4>27 Settembre, h 19:00 / Ca’ Rezzonico</h4>
  <h5>#DigitalStrategy al Museo</h5>
  <p>Grazie agli interventi di Chiara Bernasconi, Assistant Director nel dipartimento di Digital Media al Museum of Modern Art (MoMA) di New York, di Mattia Agnetti, Segretario Organizzativo della Fondazione Musei Civici di Venezia, e di Mirko Lalli, CEO e Founder di Travel Appeal, ci interrogheremo su cosa si intende per strategie digitali e sull’interpretazione che i musei possono darne e quali vantaggi possono effettivamente ricavarne. Parleremo delle storie di digitalizzazione del MoMa e dei Musei Civici e come queste possono incontrare e sperimentare con le imprese.</p>

  <h5>Chiara Bernasconi</h5>
  <p>Assistant Director del dipartimento di Digital Media del Museum of Modern Art (MoMA) di New York, ha lavorato in precedenza come project manager e coordinatrice del design e pianificazione dei contenuti digitali.
  Laureata in Economia per l’arte, la cultura e la comunicazione all’Università Bocconi, ha conseguito il master in Arts administration and policy presso l’Art Institute di Chicago.<br/>
  Vanta esperienze sia nell’ambito del no-profit, che collaborazioni con Axa Art a Milano, Electronic Arts Intermix a New York.
  </p>

  <h5>Mattia Agnetti</h5>
  <p>Segretario Organizzativo della Fondazione Musei Civici di Venezia, ha portato avanti la partnership tra MUVE e Google Cultural Institute, nata nel 2012 per permettere una conoscenza digitale dei musei della Fondazione.
  Dopo gli studi presso l’Università di Padova, si è specializzato in Politiche Comunitarie tra Bruxelles e Parigi.
  Vanta esperienze presso il Segretariato del Programma Comunitario INTERACT di Vienna.</p>

  <h5>Mirko Lalli</h5>
  <p>CEO  e Founder di Travel Appeal, startup fondata nel 2014 con l’obiettivo di analizzare e valutare la reputazione digitale di strutture dedite all’accoglienza turistica.
  Dopo aver conseguito la laurea presso l’Università Bocconi di Milano, Mirko ha collaborato con l’università IULM, per la quale è anche advisor dello IULM Innovation Lab, ed è consulente di H-FARM, per il quale conduce un Masterlab in Travel Innovation Strategy.</p>

</section>

<section>
  <h4>28 Settembre, h. 18:00 / Ca’ Foscari</h4>

  <h5>#PublicEngagement / La Cultura a portata di tutti</h5>
  <p>Nel corso della seconda serata, il dialogo tra Heather Anne Thomas, Head of Development and Fundraising di Science Gallery Venice, Federico Borreani, socio fondatore di BAM!Strategie Culturali, e  Giulia Bencini, Delegata del rettore alle Iniziative a supporto dell'assistenza, integrazione e benessere delle persone con disabilità, indagherà le possibilità e strategie per il coinvolgimento dei diversi e variegati pubblici. <br/>
Un particolare focus verrà dato a Science Gallery Venice che si definisce una membrana porosa tra l’Università e la città: la serata sarà occasione per presentare la sfida accolta dall’Università di farsi promotore (innovativo) della cultura scientifica. Ma anche la  risposta che le imprese culturali stanno dando per diventare attori nel panorama culturale. Infine Public Engagement significa anche includere chi ha disabilità in tutte le manifestazioni della città, anche attraverso gli strumenti che le nuove tecnologie mettono a disposizione.</p>

  <h5>Heather Anne Thomas</h5>
  <p>Head of Development e Fundraising per Science Gallery Venice, ha collaborato in precedenza con la Tate e la Royal Academy of Arts di Londra.<br/>
Dopo aver conseguito un  MBA presso la Copenhagen Business School, ha collaborato con Youthnet.org come Development and Communications Director.<br/>
Ha di recente fondato un’impresa con un focus sulla produzione sostenibile dei cibi, The Mindful Kitchen.</p>

  <h5>Federico Borreani</h5>
  <p>socio fondatore di BAM! Strategie Culturali, si occupa di Audience Development, sviluppando piani strategici per i più importanti enti culturali nazionali.<br/>
A capo dell’Ufficio Stampa del Festival di Sanremo dal 2005 e coordinatore dei volontari della fiera italiana Fa’laCosaGiusta, è laureato in Economia della Cultura.
</p>

  <h5>Giulia Bencini</h5>
  <p>Professoressa Associata per il Dipartimento di Studi Linguistici e Culturali Comparati,e Delegata del rettore alle Iniziative a supporto dell'assistenza, integrazione e benessere delle persone con disabilità. <br/>
Formatasi tra Inghilterra, Italia e Stati Uniti, ha avuto modo di collaborare con alcune delle più prestigiose Università di questi tre paesi, in ambito Linguistico e Psicologico.<br/>
È stata insignita di prestigiosi premi accademici, quali ad esempio l’Award for Excellent Research presso l’Hunter College, City University of New York.</p>

</section>

<section>
<h3>Le edizioni precedenti</h3>
<ul>
  <li><a href="{{ site.baseurl }}/progetti/caffe-2016-2.html">Edizione Settembre 2016</a>.</li>
  <li><a href="{{ site.baseurl }}/progetti/caffe-2016-1.html">Edizione Giugno 2016</a>.</li>
</ul>
</section>

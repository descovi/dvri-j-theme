---
layout: page
page_id: smart-passport
title: sMart Passport
claim: Il lasciapassare della conoscenza
toc: false
---

<h3>Che cos'è?</h3>

<p>sMart Passport è la community card dell’Associazione Distretto Veneziano Ricerca e Innovazione. È rivolta a tutti gli affiliati studiosi, artisti, creativi e stagisti dei membri del DVRI.</p>
<p>Condividere risorse significa gettare le basi per attivare operativamente un Network per nuove progettualità condivise tra gli enti culturali, scientifici e dell’Higher Education veneziana.</p>
<p>Perché collaborare? Fare rete dovrebbe assumere un’ottica di processo (process view) e non di obiettivo (goal view). Grazie agli strumenti e alle opportunità della  condivisione, ogni ente  può essere arricchito, nonché proiettato in nuove dimensioni territoriali, relazionali e tematiche, che generano valore sociale, culturale ed economico.</p>


<h3>Nome: sMart Passport</h3>
<p>La scelta di questo nome deriva dal fatto che la parola SMART racchiude al suo interno tre significati:</p>
<p style="text-align: center"><strong>S</strong>cience <strong>M</strong>ind <strong>Art</strong></p>
<p style="text-align: center">Mind unisce il lato creativo ed analitico della nostra intelligenza.</p>

<h3>Come funziona: </h3>
<p>Il DVRI offrirà lo sMart passport gratuitamente a tutti i ricercatori, borsisti, stagisti, artisti e simili, segnalati dai presidenti degli enti del network del DVRI.</p>
<p>Ogni CARD avrà la durata di un anno.</p>

<h3>Vantaggi della card</h3>

<ul>
  <li><strong>12</strong> Enti</li>
  <li><strong>52</strong> Servizi</li>
  <li><strong>1</strong> sMart Passport</li>
</ul>
<p>La nostra card permette la fruizione di una combinazione di servizi offerti dai nostri soci e da altri enti esterni. L’idea di una collaborazione è nata vedendo la possibilità di aggregare servizi utili ad entrambe le comunità di riferimento. Ci sono diversi tipi di servizi offerti, dall’accesso agli spazi, all’utilizzo delle risorse informatiche, dalla partecipazione ad attività ed eventi, alla possibilità di accedere a sconti ed agevolazioni. Continueremo a collaborare per l’integrazione dell’offerta di benefici a favore della nostra comunità.</p>


<h3>Accesso agli spazi</h3>

<p><strong>Utilizzo gratuito della Sala Riunioni CNR all’ARSENALE NORD</strong>:  contesto lagunare sublime, avrai la possibilità di utilizzare gratuitamente la splendida sala di rappresentanza con 72 posti a sedere per riunioni e incontri tramite prenotazione online</p>

<p><strong>Utilizzo gratuito dell’Aula WORKSHOP all’ARSENALE NORD</strong>: potrai  utilizzare gratuitamente la splendida sala di rappresentanza appena ristrutturata con 30 posti a sedere per proprie riunioni e incontri tramite prenotazione online (CNR)</p>

<p><strong>Utilizzo gratuito della Spazio di CO-WORKING di Ca’ Pesaro</strong>:  in un contesto museale d’eccellenza, avrai la possibilità di utilizzare gratuitamente dello spazio di co-working dei MUSEI CIVICI tramite prenotazione online</p>

<p><strong>Utilizzo gratuito della Spazio di CO-WORKING di Sala Mezà</strong>: a due passi dal ponte dell’Accademia e con una favolosa vista sul Canal Grande potrai utilizzare gratuitamente lo spazio di Co-WORKING offerto dalla Fondazione LEVI.</p>

<p><strong>Utilizzo gratuito dell’AULA TEATRO del LIDO di Venezia</strong>: sommersa nel verde dell’Isola del LIDO, avrai la possibilità di utilizzare gratuitamente la splendida sala di rappresentanza, con 80 posti a sedere per riunioni e incontri tramite prenotazione online, della IRCCS Fondazione Ospedale San Camillo</p>

<p><strong>Utilizzo gratuito della Sala degli Alumni a Palazzo Foscari</strong>: come Socio Premium potrai in ogni momento prenotare la splendida sala di rappresentanza al secondo piano nobile di Ca' Foscari per proprie riunioni e incontri. Per la prenotazione è sufficiente inviare una mail ad alumni@unive.it.</p>


<h3>Risorse informatiche e accesso alle biblioteche</h3>

<p><strong>Accesso alla biblioteca dell’Accademia</strong>: potrai accedere alla Biblioteca attraverso la prenotazione online e potrai beneficiare di uno sconto sulle riproduzioni e fotocopie del loro patrimonio librario, artistico e fotografico</p>

<p><strong>Accesso al Fondo Storico dell’Accademia delle Belle Arti</strong>: potrai usufuire del patrimonio storico dell’Accademia, previa prenotazione via mail.</p>

<p><strong>Accesso Biblioteca e rete wi-fi Centro Tedesco Studi Veneziani</strong>: potrai accedere alla Biblioteca attraverso la prenotazione online e potrai beneficiare di uno sconto sulle riproduzioni e fotocopie del loro patrimonio librario; avrai inoltre accesso alla loro rete WI-FI;</p>

<p><strong>Accesso Biblioteca del Conservatorio Benedetto Marcello</strong>: potrai accedere alla Biblioteca attraverso la prenotazione online e potrai beneficiare di uno sconto sulle riproduzioni e fotocopie del loro patrimonio librario;</p>

<p><strong>Accesso alle Biblioteche dei Musei Civici e rete wi-fi</strong>: potrai accedere alla Biblioteca attraverso la prenotazione online;</p>

<p><strong>Accesso alla Biblioteche della Fondazione Levi e rete wi-fi</strong>: potrai accedere alla Biblioteca attraverso la prenotazione online e accedere alla rete WI-FI della Fondazione;</p>

<p><strong>Rete WiFi d'Ateneo e Eduroam</strong>: : avrai accesso gratuito alla rete WiFi di Ateneo in ogni sede di Ca' Foscari, nonché alla rete internazionale Eduroam presente in migliaia di istituti universitari in tutto il mondo( Alumni). - cittadinanza digitale</p>

<p><strong>Verifica di disponibilità della Sala degli Alumni via GoogleCalendar</strong>: se hai richiesto la casella dedicata Gmail @alumni.unive.it, potrai verificare direttamente dal tuo account la disponibilità della Sala degli Alumni mediante il GoogleCalendar.</p>

<p><strong>Risorse elettroniche consultabili da casa </strong> oltre all'accesso alle varie biblioteche d'Ateneo , avrai accesso al prestito librario e potrai usufruire, anche da casa, delle intere risorse elettroniche di Ca' Foscari. Fra queste migliaia di riviste elettroniche tematiche in costante aggiornamento e migliaia di e-books, (Alumni)</p>


<h3>Attività</h3>

<p><strong>Visita guidata gratuita ai laboratori dell’Accademia delle Belle Arti</strong>: potrai scoprire come si fa l’arte attraverso un tour dei laboratori dell’Accademia delle Belle Arti di Venezia. Dalla scultura alla pittura, dalle nuove tecnologie digitali alla xenografia sarai guidato dai giovani artisti che vivono le quattro sedi dell’Accademia: Ex ospedale degli Incurabili, Magazzini del Sale, San Servolo e Forte Marghera.</p>

<p><strong>Partecipazione alle attività dell’accademia delle belle arti</strong>: sarai invitato ai simposi, alle attività culturali e ai workshop dell’accademia presso le sedi degli Incurabili, Magazzini del Sale, San Servolo e Forte Marghera e potrai parteciparvi ad un prezzo agevolato.</p>

<p><strong>Partecipazione gratuita a seminari e progetti formativi prodotti dal Conservatorio</strong>: potrai partecipare gratuitamente alla proposta formativa collaterale del Conservatorio Benedetto Marcello, leader mondiale in ambito musicale.</p>

<p><strong>Stage interdisciplinari tra gli enti del DVRI</strong>: una volta l’anno proporremo degli stage per progetti speciali inter-istituzionali sul tema delle nuove tecnologie e delle risorse elettroniche. Per l’anno accademico 2017 proporremo un’attività con la BDA, la Fondazione Musei CIvici Venezia e il Conservatorio di Venezia.</p>

<p><strong>Partecipazione come mediatore ai Caffè dell’Innovazione</strong>: come membro della comunità del DVRI potrai partecipare come ospite ai Caffè dell’Innovazione e proporre un tema per le edizioni future.</p>

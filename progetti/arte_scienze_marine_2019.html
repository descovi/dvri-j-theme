---
layout: page
page_id: arte-marine
title: Educazione alla sostenibilita
claim: Mostra “L’arte delle Scienze Marine”
toc: true
---

<h3>Mostra “L’arte delle Scienze Marine”</h3>
<blockquote>
  <p>Lavoro scientifico e lavoro artistico hanno entrambi per caratteristica essenziale quella di progettare, dar senso, trasformare la realtà: ridurre cioè oggetti e fatti a significati sociali</p>
  <footer>La scienza e l’arte a cura di Ugo Volli, Mazzotta, Milano 1972</footer>
</blockquote>

<p>Il laboratorio dell'Arte delle Scienze Marine mira a valorizzare i temi della Giornata Mondiale degli Oceani, un'iniziativa riconosciuta dalle Nazioni Unite dal 2008 con lo scopo di informare e coinvolgere i cittadini nella conoscenza e protezione degli ambienti marini e costieri.</p>
<p><strong>Ogni 2 anni lanciamo una Open Call per partecipare al nostro Laboratorio aperta a creativi e artisti emergenti : questo workshop sperimentale porta ad una esposizione tra arte e scienza per mostrare il futuro del nostro Pianeta Blu.</strong></p>
<p>Ognuno dei creativi selezionati viene abbinato a un ricercatore nel campo delle Scienze Marine e inizia una stimolante esplorazione interdisciplinare, viene guidato dal ricercatore tra le indagini più rilevanti e all'avanguardia nel campo del cambiamento climatico e della sostenibilità.</p>
<p><strong">Creativi e ricercatori lavorano in stretta collaborazione per alcuni mesi: partecipano a seminari con curatori, artisti famosi e divulgatori consolidando una forte relazione.</strong></p>
<p>Ogni scienziato presenta articoli, progetti e metodologie all'artista che a sua volta deve avviare un processo di ricerca artistica con l'obiettivo di produrre un'opera d'arte che convogli le informazioni e i messaggi scientifici attraverso mezzi esperienziali ed emozionali.</p>
<iframe width="580" height="380" src="https://www.youtube.com/embed/rvDPET3qEUM" frameborder="0" allow="accelerometer; autoplay; encrypted-media; gyroscope; picture-in-picture"></iframe>
<h4>Il perchè di questo Laboratorio</h4>
<p>L'obiettivo finale del nostro workshop è, quindi, la produzione di opere d'arte di vario genere, ispirate agli articoli scientifici dei ricercatori coinvolti al fine di organizzare una mostra che persegua i principi di divulgazione scientifica, interdisciplinarietà e dialogo intergenerazionale tra studenti e ricercatori.</p>
<p>In questo modo anche temi scientifici molto complessi possono diventare accessibili al grande pubblico. La mostra che ne deriva si propone come un'esperienza mediata durante la quale "moderatori d'arte e scienza" accompagnano i visitatori e spiegano loro ogni pezzo, sia per il contenuto artistico che scientifico.</p>

<h4>Parlano gli ideatori dell'iniziativa</h4>
<iframe width="580" height="380" src="https://www.youtube.com/embed/FpRvK9j99qg" frameborder="0" allow="accelerometer; autoplay; encrypted-media; gyroscope; picture-in-picture"></iframe>
<p>Nata da un <a href="http://distrettovenezianoricerca.it/WorldOceanDay_call4artists.html">Call per Artisti</a> indetta a marzo 2019 in occasione del World Oceans Day, iniziativa riconosciuta dalle Nazioni Unite fin dal 2008 che si pone come obiettivo di informare e coinvolgere i cittadini nella conoscenza e tutela degli ambienti marini e costieri, questa esposizione persegue i principi della divulgazione scientifica, dell'interdisciplinarietà e del dialogo intergenerazionale tra studenti e ricercatori.</p>
<iframe width="580" height="380" src="https://www.youtube.com/embed/_bMmhWk28sg" frameborder="0" allow="accelerometer; autoplay; encrypted-media; gyroscope; picture-in-picture"></iframe>

<h3>Che cos'è</h3>
<p>La mostra "L'Arte delle Scienze Marine - Gli oceani ritratti da Artisti e Ricercatori" è frutto della collaborazione tra 24 studenti dell’Accademia delle Belle Arti di Venezia e altrettanti ricercatori CNR.</p>
<img src="{{ site.baseurl }}/assets/progetti/arte-marine/cnr_ismar.jpg" alt="Sede Cnr ismar, arsenale nord" />
<br><br>
<p>Le opere sono state realizzate a partire dagli articoli scientifici dei ricercatori coinvolti: l’esposizione offre l’opportunità di intraprendere un viaggio tra arte e scienza, avvicinandoci a quest’ultima attraverso il linguaggio artistico.<p>
<p>La mostra è organizzata dall’Istituto di Scienze Marine del Consiglio Nazionale delle Ricerche, l’Accademia delle Belle Arti di Venezia e il Distretto Veneziano Ricerca e Innovazione, in collaborazione con Science Gallery Venice e M9 District. </p>

<h4>Una mostra tra arte e scienza</h4>
<iframe width="580" height="380" src="https://www.youtube.com/embed/_bMmhWk28sg" frameborder="0" allow="accelerometer; autoplay; encrypted-media; gyroscope; picture-in-picture"></iframe>
<p>Come scrivono i curatori Francesco Falcieri e Gabriella Traviglia nel catalogo dedicato: «Questa mostra è nata dalla volontà di far collaborare due realtà molto distanti tra loro, un Istituto di Ricerca - l’Istituto di Scienze Marine di Venezia - e un ente di formazione - l’Accademia di Belle Arti di Venezia-, creando un contesto in cui entrambe potessero esprimere il loro lavoro con metodologie innovative e che fosse un momento formativo per gli studenti coinvolti».</p>
<p>Qui si sono scontrate e (soprattutto) incontrate due diverse idee di ricerca: la ricerca scientifica e la ricerca artistica.  Questa collisione ha permesso di offrire una sintesi dei risultati del lavoro dei ricercatori in una forma accessibile ed emotivamente stimolante, un aspetto imprescindibile affinché la ricerca scientifica abbia un impatto forte e duraturo sulla società.<p>


<h3>Le attività collaterali della mostra</h3>
<img src="{{ site.baseurl }}/assets/progetti/arte-marine/mediatori.png" alt="Artisti e mediatori culturali" />
<p>Attorno all’esposizione verranno organizzate una serie di attività su arte e scienza per studenti, cittadini e curiosi riguardanti i temi ispirati dalla mostra.</p>
<p>L’11, il 18 e il 19 ottobre a partire dalle 17.30 tutti gli artisti coinvolti saranno presenti per fare da mediatori culturali alla mostra e raccontare al pubblico la ricerca e la produzione artistica dietro le loro opere.<p>
<p>Si proseguirà con un doppio appuntamento: prima un seminario scientifico condotto da un ricercatore del CNR ISMAR e a seguire un seminario artistico condotto da un docente dell’Accademia di Belle Arti.</p>

<h3>27 settembre: la Notte della Ricerca</h3>
<img src="{{ site.baseurl }}/assets/progetti/arte-marine/opere_notte_ricerca.png" alt="Giulia Daganello e Erica Giacomazzi, Federico Polloni, Ginevra Scialpi" />
<br><br>
<p>Mantenendo questa vocazione divulgativa, <a href="https://www.unive.it/pag/37742/">un estratto della mostra</a> sarà ospitato dall’Università Ca’ Foscari di Venezia il prossimo 27 settembre in occasione della <a href="https://www.unive.it/pag/34407">Notte Europea della Ricerca</a>.</p>
<p>È possibile visitare l'estratto delle opere a partire dalle 17.30 fino alle 22.30 presso <a href="https://www.unive.it/pag/10109/">Ca' Bottacin, piano terra</a>. </p>

<h3>Art & Science Talks</h3>

<h4>La bellezza del Piccolo / 11 ottobre, h. 19, Chiostro M9</h4>
<p>A cura di Luca Zaggia, Sandra Donnici (CNR-Istituto Scienze Marine) e Christian Rovea (Accademia di Belle Arti di Venezia). Il seminario esplorerà la bellezza degli organismi che vivono all’interno dei sedimenti marini mostrando immagini ottenute in laboratorio ed elaborazioni artistiche.
</p>
<h4>L’ingegneria sottomarina dei molluschi bivalvi / 18 ottobre, h. 18, Auditorium Museo M9</h4>
<p> cura della dott.ssa Camilla Bertolini (Università di Venezia Ca’ Foscari). I molluschi bivalvi, quali ostriche , mitili e vongole, vengono spesso considerati solamente come fonte di alimentazione. Questi, però sono molto di più, provvedendo numerosi servizi ecosistemici e costruendo strutture molto complesse utilizzate da altre specie come riparo o ambiente di vita.</p>
<h4>Stelle e viaggi 2016-2019: un’esperienza narrativa in progress / 18 ottobre, h. 18.30, Auditorium Museo M9</h4>
<p>A cura della dott.ssa Gloria Vallese (Accademia delle Belle Arti di Venezia). I tre arconi del portale maggiore della Basilica di San Marco contengono una straordinaria rappresentazione scultorea della sfera celeste. Questi contenuti sono in rapporto ai lunghi viaggi dei mercanti veneziani, per i quali il principale ausilio era la navigazione celeste. Questo seminario approfondirà il percorso di studio e conservazione di questa straordinaria opera intrapreso dall’Accademia delle Belle Arti di Venezia. </p>

<h3>Workshop</h3>
<h4>Fruits of the Sea / 19 ottobre, h. 15 , Libreria Libro con gli Stivali Chiostro M9</h4>
<p>A cura di Jared Munn. in questo workshop dedicato ai ragazzi delle scuole elementari verrà mostrato come, a partire da un semplice foglio di carta, si possono realizzare libretti pop-up sugli animali che popolano il mare.
</p>
<h4>Dentro il Mare, laboratorio di stampa su stoffa / 19 ottobre, h. 17, Libreria Libro con gli Stivali Chiostro M9</h4>
<p>A cura di Isacco Alberti e di Francesca Rossato. In questo laboratorio bambini e ragazzi saranno accompagnati ad immergersi nel mondo marino per realizzare delle magliette decorate e personalizzate con le forme e i colori del mare.
</p>

<h3>Proiezione Film Documentario Artifishal</h3>
<img src="{{ site.baseurl }}/assets/progetti/arte-marine/artifishal.jpg" alt="Documentario Artifishal prodotto da Patagonia" />
<h4>Proiezione “Artifishal” / 18 ottobre h.19.30, Auditorium M9 </h4>
<p>Film documentario prodotto da Patagonia, Artifishal parla delle persone, dei fiumi e della lotta per garantire un futuro ai pesci selvaggi e all'ambiente che ne consente la sopravvivenza. Il film esplora la triste spirale del salmone selvaggio verso l'estinzione, le minacce poste dai vivai e dagli allevamenti ittici e la nostra continua perdita di fiducia nella natura. Il film verrà introdotto da Luca Mizzan, Responsabile del Museo di Storia Naturale di Venezia e da Holic, studio di comunicazione specializzato nella creazione di contenuti digitali.</p>

<img src="{{ site.baseurl }}/assets/progetti/arte-marine/footer.png" alt="Accademia di Belle Arti Venezia, CNR ISMAR, DVRI, SCIENCE GALLERY VENICE, M9" />

{% include arte_scienze_marine_editions.html %}
{% include newsletter.html %}

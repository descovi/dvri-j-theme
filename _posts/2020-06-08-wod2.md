---
layout: post
title: Torna la Call for Artist "L'arte delle Scienze Marine"
published: true
toc: true
---
## CONTESTO

La Call per Artisti promossa da [Science Gallery Venice] e [Distretto Veneziano Ricerca e Innovazione](http://distrettovenezianoricerca.it)in cooperazione con [DAIS - DIPARTIMENTO SCIENZE AMBIENTALI, INFORMATICA E STATISTICA](https://www.unive.it/pag/16129), [Istituto di Scienze Marine del Consiglio Nazionale delle Ricerche](http://www.ismar.cnr.it/), [Istituto di Scienze Polari del Consiglio Nazionale delle Ricerche](http://www.ismar.cnr.it/) e [Accademia di Belle Arti di Venezia](http://accademiavenezia.it) è alla sua seconda edizione e si propone di valorizzare i temi del [World Oceans Day](https://www.worldoceansday.org/), iniziativa riconosciuta dalle Nazioni Unite fin dal 2008 che si pone come obiettivo di informare e coinvolgere i cittadini nella conoscenza e tutela degli ambienti marini e costieri.
La volontà è quella di proseguire l’esperienza intrapresa nel 2019, ossia **una Call tesa a selezionare artisti che, in stretta collaborazione con un ricercatore/team di ricerca, producano opere di varia natura ispirandosi agli articoli scientifici dei ricercatori coinvolti** per organizzare una mostra perseguendo i principi della divulgazione scientifica, dell’interdisciplinarietà e del dialogo intergenerazionale tra studenti e ricercatori.
Si intende perciò **selezionare tra i 10 e i 15 partecipanti** che, in seguito all’affiancamento con un ricercatore/team di ricerca del CNR Ismar e Isp e del DAIS - Dipartimento di Scienze Ambientali e Statistica dell’Università Ca’ Foscari Venezia e ad un periodo di formazione specifica, producano altrettante opere ispirate dalle tematiche di ricerca proposte. Obiettivo finale del progetto sarà quello di allestire una mostra, alla sua seconda edizione, che prosegue il ciclo “L’arte delle Scienze Marine”.


<div style="text-align:center">
  <img src="{{ site.baseurl }}/assets/posts/banner_wod_2.png" alt="Marino Cortese" />
</div>
<br>

### COSA SUCCEDE

Gli studenti selezionati accederanno ad un programma interdisciplinare tra arte e scienza.

- Ad ogni studente selezionato verrà affiancato un ricercatore, che sarà il suo tutor scientifico e che gli racconterà il suo campo di interesse in ambito accademico, rimanendo a disposizione per l’intero periodo del programma (ottobre 2020 - maggio 2021);
- A partire dalle pubblicazioni scientifiche dei ricercatori coinvolti, verrà chiesto allo studente selezionato di rappresentare, attraverso il linguaggio artistico, la ricerca del proprio tutor scientifico entro il 30 marzo 2021;
- Nel periodo tra il 1 ottobre e il 30 novembre, verranno programmati 3 appuntamenti di formazione sui temi della comunicazione e la divulgazione scientifica;
- Al termine del periodo di formazione gli studenti dovranno presentare il concept definitivo dell’opera che andranno a produrre nei mesi successivi.
- Le opere prodotte verranno esposte presso il Dipartimento di Scienze Ambientali, Informatica e Statistica dell’Università Ca’ Foscari Venezia a maggio/giugno 2020 (* per 3 settimane circa) o, in caso le condizioni non lo permettano, esposte in una mostra virtuale.

Le opere, frutto della collaborazione tra studenti e ricercatori, possono essere di diverso genere: dipinti, sculture, video, audio, infografiche, installazioni, fotografie, graphic novels o racconti.

L’unica limitazione è l’ingombro spaziale: nessuna opera può occupare più di 1m3 di spazio.

### TEMA

Le tematiche proposte dai ricercatori CNR e DAIS sono tratte da articoli pubblicati su riviste scientifiche attraverso un processo di peer review o da progetti di ricerca attualmente in corso e rappresentano lo stato dell’arte della ricerca in ambito di scienze marine. Alcuni esempi di tematiche che verranno proposte sono:
- Dinamiche di masse d’acqua in ambienti mediterranei e polari
- Microstruttura e processi di rimescolamento
- Dinamica e osservazione delle onde
- Origine delle microplastiche in mare e i loro impatti
- Zooplancton e fitoplancton
- Contaminanti in ambiente marino (mercurio e altri metalli pesanti)
- Politiche e strategie di pianificazione dell’ambiente marino
- Idrodinamica della laguna di Venezia inquinanti emergenti in Laguna di Venezia
- Biota e small microplastics
- Paleoclima: i proxies di incendi
- Paleoclima: i proxies di riscaldamento
- Aerosol in Artico e Bloom Algali
- Fragranze nelle regioni Polari
- Sedimenti e small micro plastics
- Idrogeologia e Isotopi stabili
- Uccelli marini i come bioindicatori

La sfida artistica per chi parteciperà al progetto sarà quella di comprendere il lavoro dello scienziato, rappresentarlo in modo da chiarire un processo, o promuovere una riflessione o ancora provocare una discussione.

## OBIETTIVI

Gli obiettivi dell’iniziativa sono i seguenti:
- sensibilizzare il pubblico sui temi della sostenibilità ambientale;
- informare e coinvolgere i cittadini nella conoscenza e tutela degli ambienti marini e costieri;
- promuovere un dialogo intergenerazionale tra studenti e ricercatori;
- sviluppare le competenze di studenti e ricercatori in ambito di comunicazione e divulgazione scientifica;
- valorizzare l’importanza dell’arte nella società.

## PER CHI?

Allievi dell’[Accademia delle Belle Arti di Venezia](http://www.accademiavenezia.it/)
Allievi del [Conservatorio Benedetto Marcello](http://www.accademiavenezia.it/)
Studenti delle [Università Ca' Foscari di Venezia](unive.it), [IUAV](http://www.iuav.it/homepage/), [VIU](https://www.univiu.org/) e [IUSVE](https://www.iusve.it/)

## INVIARE LA PROPRIA CANDIDATURA

Per partecipare è necessario inviare la propria candidatura entro il 15 marzo collegandosi  compilando il [form di CANDIDATURA](https://docs.google.com/forms/d/1d1sQ3F-Him2qn2U1Rh8KXqX1EhTyYqEG8LnM-O4QDaQ/prefill).

Nella procedura di partecipazione vengono richieste:
- UNA BREVE BIOGRAFIA. Vogliamo conoscerti, parlaci di te! Scrivi una breve presentazione di chi sei, indicando il tuo percorso formativo fino ad oggi e le tue aspirazioni per il futuro. (MAX 500 CARATTERI SPAZI INCLUSI)
- PORTFOLIO. Mostraci i tuoi precedenti lavori. Fai una selezione di un massimo di 3 lavori/opere. Se non hai ancora un portfolio, concentrati sulla domanda successiva.
- IL TUO CONTRIBUTO. Ci interessa capire qual è la tua affinità con il nostro progetto e con i temi di arte, scienza e sostenibilità. Ti chiediamo di parlarci dell’emergenza Acqua Alta dello scorso novembre. Come racconteresti, a chi non lo conosce, il fenomeno dell’acqua alta a Venezia, usando il linguaggio artistico che più ti è congeniale?

Puoi inviarci il tuo concept artistico in varie modalità:

- un testo di 500 caratteri spazi inclusi in cui, tramite il linguaggio letterario che preferisci (prosa, poesia, cronaca?), potrai parlare della tematica in questione;
- un’immagine accompagnata da testo esplicativo;
- un file audio/video che spieghi efficacemente la tua idea progettuale (composizione musicale, installazione audio/video, video racconto?)

I concept presentati, qualora fossero selezionati, potranno eventualmente evolvere nell’opera finale solo se in linea con le tematiche affrontate dal ricercatore/team di ricerca a cui l’artista sarà affiancato.
## Riconoscimenti
I 15 studenti selezionati riceveranno i seguenti riconoscimenti:
- Esposizione della propria opera presso la sede del DAIS - DIPARTIMENTO SCIENZE AMBIENTALI, INFORMATICA E STATISTICA in occasione del World Ocean Day (8 giugno 2021) o, in caso le condizioni non lo permettano, esposizione in una mostra virtuale;
- Attribuzione di una tessera SMArt Passport;
- Attestato di Partecipazione all’iniziativa erogato dal CNR - Consiglio Nazionale Ricerca, sede ISMAR di Venezia e Istituto Scienze Polari, ISP sede di Venezia

Scopri l'[edizione precedente](http://distrettovenezianoricerca.it/progetti/arte_scienze_marine.html) e guarda le [opere dei vinicitori](https://venice.sciencegallery.com/art-of-marine-sciences).

---
layout: post
title: World Oceans Day: aperta la Call 4 Artists!
published: true
toc: true
---
## World Oceans Day: aperta la Call 4 Artists!
# Deadline: 15 aprile

# Cerchiamo artisti per parlare degli oceani
In occasione del World Oceans Day organizzato ogni anno dal CNR verrà realizzato **un percorso arte-scienza** tra alcuni ricercatori del [CNR ISMAR](http://www.ismar.cnr.it/) e [IDPA](http://www.idpa.cnr.it/) di Venezia e alcuni studenti dell'Accademia di Belle Arti veneziana.
Il progetto si concluderà con una mostra sul mare che si terrà presso la sede del CNR ISMAR all'Arsenale Nord nei giorni 8 e 9 giugno.
L'obiettivo è **promuovere un dialogo a coppie artista-scienziato**: da una parte lo scienziato spiegherà la sua ricerca all'artista, dall'altro l'artista avrà il compito di rappresentare gli studi del ricercatore CNR attraverso il linguaggio artistico che gli appartiene. 
L'iniziativa è promossa dal [CNR - Consiglio Nazionale Ricerche](www.cnr.it), l'[Accademia di Belle Arti di Venezia](http://www.accademiavenezia.it/) e il [DVRI](distrettovenezianoricerca.it), in collaborazione con [Science Gallery Venice](venice.sciencegallery.com).

# A chi è rivolto
La Call è rivolta agli studenti dell'Accademia di Belle Arti di Venezia.

# Come partecipare
Per partecipare è necessario **inviare la propria candidatura entro il 15 aprile** attraverso il seguente link:

Nella procedura di partecipazione vengono richieste:
- Una breve biografia e una presentazione del proprio percorso artistico;
- Una lettera motivazionale che illustri i motivi che spingono il candidato a prendere parte al progetto;
- Una selezione in formato pdf di 3 opere artistiche rappresentative del profilo artistico del candidato.

# Selezioni
La commissione valutatrice composta da Giuseppe La Bruna - Direttore dell'Accademia di Belle Arti di Venezia - , Francesco Falcieri - Ricercatore del CNR - Consiglio Nazionale Ricerche - e Gabriella Traviglia - Sviluppo Progetti di DVRI e Science Gallery Venice - **nominerà i 24 vincitori entro il 19 aprile 2019.**

Contestualmente con la notifica di selezione, verrà comunicato a ciascun studente vincitore il nome del ricercatore CNR al quale è stato assegnato, per iniziare al più presto il percorso arte-scienza.

# Riconoscimenti
I 24 studenti selezionati riceveranno i seguenti riconoscimenti:
- Esposizione della propria opera presso la sede del CNR ISMAR di Venezia in occasione del World Ocean Day (8 e 9 giugno 2019);
- Attribuzione di una tessera SMArt Passport;
- Attestato di Partecipazione all'iniziativa erogato dal CNR - Consiglio Nazionale Ricerca, sede ISMAR di Venezia.

Per domande o chiarimenti scrivere a dvr@unive.it

---
layout: post
title: BANDO PER L’ASSEGNAZIONE DI 5 BORSE DI STUDIO PER LA FORMAZIONE DI DIVULGATORI ARTE-SCIENZA
published: true
toc: true
---
<div style="text-align:center">
<strong>BANDO PER L’ASSEGNAZIONE DI 5 BORSE DI STUDIO PER LA FORMAZIONE DI DIVULGATORI ARTE-SCIENZA per la mostra "ILLUSION 2020", dal 27 gennaio 2020 al 4 aprile 2020, presso CFZ - Ca' Foscari Zattere - Cultural Flow Zone,  Fondamenta Zattere Al Ponte Lungo, 1392, 30123 Venezia VE. </strong>
<br><br>
<strong>SCADENZA: 21 gennaio 2020 alle ore 12:00</strong>
<br><br>
<strong>IL PRESIDENTE</strong>
</div>
<br>
**Art. 1 – Indizione**
<br>

VISTO lo Statuto dell’Associazione DVRI all’art. 2 sulle finalità della stessa Associazione;
VISTO il Protocollo di Collaborazione a favore di Science Gallery Venice che l’Associazione DVRI e Fondazione Ca’ Foscari hanno stipulato in data 27/09/2017;
VISTO il Decreto Attuativo i membri del DVRI hanno stipulato ad appendice del Protocollo di Collaborazione a Favore di Science Gallery Venice in data 27/09/2017;
VISTA la Convenzione didattica stipulata tra DVRI, Università Ca’ Foscari Venezia e Fondazione Ca’ Foscari,  Università Ca’ Foscari di Venezia,  Accademia di Belle Arti di Venezia, Venice International University,  Conservatorio Benedetto Marcello di Venezia  per il progetto di mostra ILLUSION;
<div style="text-align:center">
**DECRETA**		 
</div>

L’Associazione DVRI, nell'ambito della convenzione di didattica stipulata con Fondazione Ca’ Foscari Venezia, per la mostra "ILLUSION 2020", dal 29 gennaio 2020 al 4 aprile 2020, presso CFZ - Ca' Foscari Zattere - Cultural Flow Zone,  Fondamenta Zattere Al Ponte Lungo, 1392, 30123 Venezia VE, bandisce un concorso per l’assegnazione di 5 borse di studio di importo pari a euro 520 ciascuna, inclusi oneri a carico dell’Ateneo Ca' Foscari (IRAP 8,5%), per la frequenza di un corso speciale di formazione e auto-formazione per Guide Arte-Scienza dal 27 gennaio 2020 al 4 aprile 2020.
<br>

**Art. 2 – Requisiti di ammissione**
1. Le borse di studio saranno destinate a 5 studenti che parteciperanno all’attività formativa e auto- formativa di Divulgatori Arte-Scienza presso CFZ - Ca' Foscari Zattere - Cultural Flow Zone,  Fondamenta Zattere Al Ponte Lungo, 1392, 30123 Venezia VE;

2. I requisiti richiesti per l’accesso, che devono essere posseduti al momento di presentazione della candidatura, sono i seguenti:					
- iscrizione nell'anno accademico 2019/2020 a corsi triennali o magistrali presso l'Università Ca’ Foscari Venezia, l'Accademia delle Belle Arti di Venezia, Conservatorio Benedetto Marcello Università Iuav di Venezia, VIU- Venice International University, IUSVE o qualsiasi Ateneo italiano. Sono altresì ammessi gli studenti in ERASMUS incoming regolarmente iscritti all'anno accademico in corso presso il loro istituto universitario di provenienza;						
- buona conoscenza orale di almeno una lingua straniera con priorità dell'inglese e tra francese, spagnolo, tedesco, russo, portoghese, cinese, giapponese;		
- essere in regola con il pagamento delle tasse e dei contributi universitari previsti per l'anno accademico 2018/2019;					
- disponibilità a svolgere un'attività minima di 150 ore da compiersi presso CFZ - Ca' Foscari Zattere - Cultural Flow Zone,  Fondamenta Zattere Al Ponte Lungo, 1392, 30123 Venezia VE, oltre a quella preventiva prevista per l'attività didattica frontale formativa prima del conseguimento della laurea;
<br>

**Art. 3 – Oggetto della Borsa di Studio**
1. I borsisti saranno tenuti a:
- frequentare un corso di formazione di 4 ore sulle modalità e finalità del progetto Science Gallery tenuto dal team di Science Gallery Venice;
- frequentare un corso di formazione tenuto da un Lead Mediator di Science Gallery Dublin sulle tecniche di public speaking e public engagement - sviluppate nel Global Science Gallery Network per facilitare la fruizione da parte dei visitatori delle opere di arte e scienza - che verranno messe in pratica dai borsisti durante la mostra ILLUSION;
- svolgere un’attività minima di 150 ore presso la sede della mostra per attività autoformativa e di ricerca sul campo;
- redigere un paper finale dell’attività formativa e pratica svolta, seguendo le indicazioni date dal team di Science Gallery Venice;
<br>

**Art. 4 – Presentazione delle candidature**				
1. Le candidature dovranno essere inviate via mail a dvr@unive.it con oggetto "CANDIDATURA DIVULGATORI ARTE SCIENZA ILLUSION" entro il 21 gennaio 2020 ore 12.					 							
2. Nella candidatura è necessario specificare nome, cognome, codice fiscale e affiliazione accademica, corredata da copia di un documento di identità valido.
3. La  dovrà essere inoltre completata con:				
a) breve curriculum vitae, redatto in formato europeo, con autorizzazione al trattamento dei dati personali ai sensi dell'art. 13 del Decreto Legislativo n. 196 del 30/06/2003;				
b) breve lettera in cui il candidato descrive le motivazioni per le quali intende partecipare all’attività di cui all’art. 1;					
c) autocertificazione dell'iscrizione al corso di laurea triennale/magistrale con esami sostenuti; Tutti i documenti di cui sopra dovranno essere sottoscritti con firma autografa.
<br>

**Art. 5 - Colloquio (eventuale)**				
1. La commissione può riservarsi la possibilità di prevedere un colloquio, che avrà luogo con ulteriore preavviso via mail e via pubblicazione sul sito del’Associazione DVRI - DISTRETTO VENEZIANO RICERCA E INNOVAZIONE, Ca’ Bottacin, Calle Crosera, Dorsoduro 1° piano 30123 Venezia.			
L’assenza del candidato sarà considerata come rinuncia alla procedura di selezione, qualunque ne sia la causa.
Il colloquio avrà l’obiettivo di valutare il livello dei candidati relativamente alle competenze richieste.
<br>

**Art. 6 - Graduatoria di ammissione**				
1. L’individuazione dei vincitori della borsa in oggetto verrà effettuata da una commissione, formata da membri del TEAM di DVRI e Science Gallery Venice.
2. La Commissione provvederà ad elaborare una graduatoria di merito, attribuendo a ciascun candidato una votazione in centesimi, sulla base del curriculum vitae, della lettera motivazionale e dell'eventuale colloquio entro il 23 gennaio;			
3. I candidati sono ritenuti idonei allo svolgimento della specifica attività di formazione/autoformazione per Guide Arte-Scienza qualora la somma dei punti assegnati ai titoli e all'eventuale colloquio risulti uguale o maggiore a 60/100.
4. I candidati selezionati verranno contattati via mail entro il 23 gennaio				
5. Gli studenti, collocati dalla prima alla 5° posizione della graduatoria saranno ritenuti vincitori della borsa di studio.
6. In caso di parità di merito verrà data precedenza allo studente più giovane anagraficamente.
7. L’Associazione può scorrere la graduatoria nei seguenti casi:					
a) rinuncia e/o recesso da parte del vincitore della selezione;					
b) revoca della borsa per assenze ingiustificate, provvedimenti disciplinari che prevedono l'esclusione dalle attività di Ateneo o altre gravi cause;
<br> <br>			

**Art. 7 – Obblighi del vincitore**			
1. Il vincitore si impegna a partecipare alle attività di Divilgatori Arte-Scienza svolgendo un'attività minima di 150 ore da compiersi nel periodo e con le modalità indicate all'art.1,2 e 3, sotto le direttive dei responsabili del DVRI del progetto formativo.
2. Le attività possono essere svolte solo se il borsista vincitore mantiene lo status di studente iscritto: il conseguimento della laurea prima del termine dell'intero percorso formativo/autoformativo comporta la perdita dei requisiti per l'assegnazione della borsa e quindi il diritto all'erogazione della stessa.
3. L’inadempienza da parte dei vincitori della borsa di studio delle attività previste dal presente bando (ad esempio: mancata presenza ai corsi di formazione e di auto-formazione; mancato svolgimento dell'attivita' minima delle 150 ore richieste) comporta la perdita del diritto all’erogazione della borsa.
4. l vincitori hanno l’obbligo di accettare tutto quanto previsto dal presente bando.
<br>

**Art. 8 – Erogazione della borsa di studio**
1. La borsa di studio verrà erogata agli studenti vincitori dal DVRI - DISTRETTO VENEZIANO RICERCA E INNOVAZIONE.
2. L’erogazione della borsa di studio dell’importo di euro 520,00 lordi omnicomprensivi sarà effettuata in un’unica soluzione dietro presentazione di dichiarazione fiscale (la cui bozza verrà fornita dal DVRI al termine dell'attività, previsto per il 4 aprile 2020) correttamente compilata e firmata in originale da presentare alla Segreteria del DVRI - Distretto Veneziano Ricerca e Innovazione (dvr@unive.it).				
3. A questi fini gli studenti dovranno anche indicare gli estremi del conto corrente bancario sul quale verrà effettuato il versamento.
4. Lo studente, per poter beneficiare della borsa di studio, dovrà risultare in regola con il pagamento delle tasse e dei contributi universitari previsti dall’Ateneo Ca’ Foscari, Accademia delle Belle Arti di Venezia, Università Iuav di Venezia, VIU- Venice International University, IUSVE e da qualsiasi Ateneo italiano, per la generalità degli studenti, per l’anno accademico in corso.
<br>

**Art. 9 – Responsabili del procedimento**		
1. Il responsabile del procedimento, ai sensi e per gli effetti della Legge 241/1990, è il Presidente del DVRI.
<br>

**Art. 10 – Attestato di partecipazione alle attività di Science Gallery Venice**
1. Al termine del periodo di formazione, il borsista riceverà un attestato di partecipazione all’attività di ricerca per la MOSTRA ILLUSION.
<br>

**Art. 11 – Utilizzazione e diffusione dei dati**			
1. I dati personali trasmessi dai candidati con le domande di partecipazione alla procedura selettiva, saranno trattati in conformità a quanto previsto dalla normativa nazionale e comunitaria applicabile (D.Lgs. 196/2003 e Regolamento UE 2016/679 di cui all’indirizzo: https://www.unive.it/pag/34661/). 	
<br>

**Art. 12 - Norme finali**
La borsa di studio non dà luogo a rapporto di lavoro con il DVRI né con gli enti ospitanti.
<br>

<div style="text-align:right">
Venezia, 10 gennaio
<br><br>
DVRI - Distretto Veneziano della Ricerca e dell'Innovazione<br>
Ca' Bottacin | Calle Crosera<br>
Dorsoduro 3911 | 30123 Venezia<br>
+39 0412346961<br>
dvr@unive.it<br>
C.F: 94085160276<br>
IT67 D030 6909 6061 0000 0100 522<br>
http://www.distrettovenezianoricerca.it/<br>
</div>

---
layout: post
title: Cinema Barch-In, a Venezia il cinema drive-in è in barca
published: true
toc: true
---
## IL DVRI SOSTIENE CINEMA BARCH-IN

Sbarca a Venezia, dal 28 luglio al 1 agosto, il primo cinema drive-in italiano in barca.  [Cinema Barch-in](https://www.barch-in.it/) è la proposta culturale di un gruppo di giovani veneziani per offrire alla città lagunare un luogo di ritrovo “sicuro” dove condividere cinema, arte e spettacolo.
Per cinque serate, grazie al supporto di Vela, per conto del Comune di Venezia, e della Marina Militare, nel suggestivo Bacino dell'Arsenale, antico cantiere navale della Serenissima, le barche degli spettatori potranno ormeggiarsi per assistere alle proiezioni di film e documentari.

<div style="text-align:center">
  <img src="{{ site.baseurl }}/assets/posts/venetonight.png" alt="VenetoNight 2019" />
</div>
<br>

Insieme a [Science Gallery Venice](http://venice.sciencegallery.com) il DVRI collabora alla Pre-serata inaugurale dell'iniziativa culturale, prodotta dall'associazione femminile [Les Fems du Cinèma](http://www.femsducinema.it/)

### COSA SUCCEDE IL 28 LUGLIO, h.20.30

Il ciclo delle [Illusioni Notturne](https://venice.sciencegallery.com/news/illusioni-notturne?rq=illusioni%20notturne) curato dal Professore Marco Dalla Gassa dell’Università Ca’ Foscari di Venezia e dal Team di Science Gallery Venice è nato come programmazione collaterale della mostra Illusion, ospitata a CFZ Ca’ Foscari Zattere – Cultural Flow Zone e chiusa in anticipo a causa dell’emergenza sanitaria. Con Barch-In l’ultima serata di questo ciclo di proiezioni torna possibile in uno scenario unico: l’Arsenale Nord.
Durante la pre-serata curata da Science Gallery Venice e inserita nella cornice di Barch-IN **verrà proiettato il film “The Prestige” di Christopher Nolan, USA, Regno Unito 2006.** Ad introdurre il film troveremo **Neal Hartman**, direttore di Science Gallery Venice e **Max Bustreo**, umanista, consulente di psicologia e autore dello spettacolo “NEUROMAGIA”, che introdurrà per il pubblico il tema portante della serata: l’illusione, l’essenza stessa del cinema. A completare lo sbarco delle Illusioni Notturne a Barch-in l'ulteriore proiezione dello **Short Movie “Knowledge of Folly”** realizzato da Francesca Rossato, Jared Munn, Ginevra Scialpi e Clara Palmisano - Team Young Voices di Science Gallery Venice.

### MAGGIORI INFORMAZIONI
La registrazione della propria presenza, come da regolamento Covid, e la prenotazione del posto barca sarà obbligatoria per tutti i partecipanti. Sul sito [www.barch-in.it](www.barch-in.it) si potrà registrare la propria barca per partecipare alle serate. Per coloro che sono invece sprovvisti d’imbarcazione propria, è stata prevista la possibilità di salire a bordo, sempre rispettando il distanziamento sociale, di imbarcazioni messe a disposizione da Brusato Trasporti, Classic Boat Venice, Associazione Vela Al Terzo, Remiera Casteo, ecc.

Per scoprire tutta la programmazione, visita il [sito](www.barch-in.it) dedicata all'inizitiva

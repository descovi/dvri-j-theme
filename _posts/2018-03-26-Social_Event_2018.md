---
published: false
---
## SOCIAL EVENT | SMART PASSPORT
# 23 aprile 2018, ore 15 | Centro Tedesco di Studi Veneziani
Anche quest’anno è giunto il momento del tradizionale Social Event del DVRI - Distretto Veneziano di Ricerca e Innovazione: il Social Event si inserisce nella programmazione del DVRI come un momento di scambio e condivisione, all’interno del quale la comunità del DVRI, e in particolar modo gli enti associati, hanno modo di confrontarsi sul raggiungimento degli obiettivi posti in agenda e con la formulazione di nuovi traguardi da conseguire, in termini di condivisione e comunicazione.

Per quest’edizione del Social Event - che si terrà il giorno 23 aprile ore 15, presso il [Centro Tedesco di Studi Veneziani](http://www.dszv.it/it/ "CENTRO TEDESCO") - il DVRI vuole rendere protagonista il progetto sviluppato nel corso dell’anno appena trascorso, lo [SMart Passport - la Community Card del DVRI](http://distrettovenezianoricerca.it/progetti/smart-passport.html "SMART PASSPORT"): lo SMart Passport si presenta quale strumento offerto agli enti associati per rafforzare ulteriormente il Network culturale, di ricerca e dell’Higher Education costituito dal DVRI attraverso un’attiva condivisione delle risorse.

Dopo un momento di presentazione dei benefits legati allo Smart Passport, seguirà un momento di confronto interno alla comunità durante il quale ci si interrogherà sui target e le risorse messe a disposizione dalla Community Card, sulle fasce d’utenti potenzialmente raggiungibili in futuro e sarà l’occasione per riflettere sulla natura di Ecosistema Culturale del Distretto: un sistema intessuto di relazioni vitali tra i diversi membri, capace di sopravvivere tramite continui scambi d’informazioni e risorse e di rendersi autosufficiente ed esemplare rispetto all’ambiente esterno.

Seguirà un Artist Talk con il borsista Tom Schulz, Berlino, moderato da Petra Schaefer.



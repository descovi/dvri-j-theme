---
layout: post
title: I soci del DVRI @ Notte Europea della Ricerca
published: true
toc: true
---
## I soci del DVRI @ Notte Europea della Ricerca
Il 27 settembre 2019, torna [Notte Europea della Ricerca](https://www.unive.it/pag/34407) e lo fa con un’edizione speciale: quella dei dieci anni!

<div style="text-align:center">
  <img src="{{ site.baseurl }}/assets/posts/venetonight.png" alt="VenetoNight 2019" />
</div>
<br>
La Researchers’ Night rivelerà al pubblico le attività ed i successi della ricerca mettendo il sapere accademico alla portata di tutti, grandi e piccini, in modo divertente ed istruttivo attraverso tutto ciò che rende questo evento unico: laboratori, spettacoli, giochi, lezioni itineranti e tantissime altre attività imperdibili.

In occasione di questo importante appuntamento i soci del DVRI portano la loro ricerca, le loro conoscenze e i propri ricercatori negli spazi dell' [Università Ca' Foscari di Venezia](unive.it).

Apertura al pubblico dalle ore 17.00.

Scoprite le proposte dei membri del DVRI!

### Animali fantastici tra arte e illustrazione scientifica

<div style="text-align:center">
  <img src="{{ site.baseurl }}/assets/posts/animali_fantastici.png" alt="Animali fantastici Ribeiro" />
</div>

|**Dove:** Ca’ Bottacin, piano terra|
|**Quando:** dalle 17.30, dalle 18.15, dalle 19.00, dalle 19.45|
|**Chi:** Elena Ribero (Referente), Dipartimento di Grafica e Disegno per Stampa dell'[Accademia di Belle Arti di Venezia](http://accademiavenezia.it)|
|**Pubblico:** per bambini (6 - 12 anni)|

--<br>
Nell'immaginario di molti popoli ogni essere vivente è sempre stato fonte di grande forza simbolica. Prendendo spunto dalle potenzialità dei contenuti culturali, scientifici ed artistici degli animali sono stati costruiti vari percorsi didattici in collaborazione con numerose Istituzioni. Grazie a queste testimonianze basate sul concetto di ibrido tra Arte e sapere scientifico del Museo di Storia Naturale di Venezia, si sono ottenuti dei percorsi di studio e di pratica del disegno anatomico. Nel corso di queste esercitazioni si è creata una relazione tra i materiali di studio e la realizzazione di tavole illustrative fruibili anche dal pubblico. Grazie al recupero di queste testimonianze e di questi reperti scientifici, abbiamo avuto prova delle emozioni e degli stati d'animo suscitati da "questi tizi che mandano avanti il pianeta".

Prenotazioni: online dal 13 settembre alle ore 12.00

### La quantistica nelle ombre

<div style="text-align:center">
  <img src="{{ site.baseurl }}/assets/posts/quantum_shadow.png" alt="Quantum Shadow Cataldo" />
</div>

|**Dove:** Ca’ Bottacin, piano terra|
|**Quando:** dalle 17.30|
|**Chi:** Gaetano Cataldo (referente), [Accademia di Belle Arti di Venezia](http://accademiavenezia.it), Dipartimento di Progettazione ed Arti Applicate, Scuola di Nuove Tecnologie dell’Arte|
|**Pubblico**: per tutti|

--<br>
La quantistica nelle ombre è una sfida! Chi passerà davanti all’installazione vedrà oggetti popolare la propria ombra ed il mondo che la circonda: sono i Quanti. Imparare di cosa siamo formati e come i Quanti interagiscono tra loro con un gioco a più livelli di difficoltà, facendoci individuare tutti gli elementi del modello quantistico.

### Mickey Mouse interpreta Rachmaninov: i cartoni animati tra Hollywood e Mosca

<div style="text-align:center">
  <img src="{{ site.baseurl }}/assets/posts/topolino.png" alt="Micky Mouse" />
</div>

|**Dove:** Ca’ Bottacin, piano terra|
|**Quando:** dalle 19.15 alle 19.45|
|**Chi:** Angelina Zhivova (referente), [Fondazione Ugo e Olga Levi onlus](https://www.fondazionelevi.it/)|
|**Pubblico:** per tutti|

--<br>
Workshop: Sarà fatto un confronto tra il cinema di animazione americano e quello sovietico tramite l’analisi delle pellicole e delle colonne sonore dei film:
The Opry House (Walt Disney, 1929) e Preljud Rachmaninova (Nikolaj Voinov, 1932);
Il libro della Giungla (studio Disney, 1967) e Mowgli, Rakša (studio Sojuzmul’tfil’m, 1967);
Winnie the Pooh and the Honey Tree ( studio Disney, 1966) e Vinni-Puch (studio Sojuzmul’tfil’m, 1969).

### Il Cervello in azione: abile stratega o apparente ingannatore?

<div style="text-align:center">
  <img src="{{ site.baseurl }}/assets/posts/mente.png" alt="mente irccs" />
</div>

|**Dove:** Ca’ Foscari, Primo piano|
|**Quando:** alle 17.30 fino a fine serata|
|**Chi:** Marco Marino e Rachele Pezzetta, [Ospedale San Camillo - IRCCS](https://ospedalesancamillo.net/)|
|**Pubblico:** per tutti (4 per volta)|

--<br>
La capacità di regolare la nostra attività cerebrale ci consente di svolgere una quantità impressionante di compiti nella nostra quotidianità. Tutto ciò si basa sulla plasticità neurale, un processo per la quale il nostro cervello è in grado di modificare le proprie connessioni e riorganizzarsi sulla base dell’esperienza. In questa maniera siamo in grado di adattarci a nuove situazioni e a rispondere in maniera efficiente agli stimoli che percepiamo. Quello che facciamo, infatti dipende molto da quello che percepiamo. Cosa succede perciò se queste condizioni esterne si modificano? E quali strategie deve adottare il nostro cervello per rispondere ad un mondo in continuo cambiamento? Le nuove tecnologie ci consentono di capire un po’ meglio cosa succede nel nostro cervello, e di svelare alcuni “trucchi” che il nostro cervello adotta per apprendere, compiere movimenti, e pianificare strategie comportamentali.

### Esplorando l’arte delle scienze marine

<div style="text-align:center">
  <img src="{{ site.baseurl }}/assets/posts/mostra.jpg" alt="world oceans day 2019" />
</div>

|**Dove:** Ca’ Bottacin, piano terra|
|**Quando:** alle 17.30|
|**Chi:** Gabriella Traviglia (Referente), DVRI e [Science Gallery](venice.sciencegallery.com)|
|**Pubblico:** per tutti|

--<br>
Scopri in anteprima la mostra "L'Arte delle Scienze Marine - Gli oceani ritratti da Artisti e Ricercatori" che aprirà il 11 ottobre presso M9.
I realizzatori di questo progetto, grazie ad una selezione di 3 opere, accompagneranno il pubblico in un viaggio tra arte e scienza, per spiegare un'esposizione imperdibile, realizzata da 24 ricercatori ed altrettanti Studenti dell'Accademia di Belle Arti di Venezia fondendo i diversi approcci e i diversi ambiti di studio.


### Come raggiungerci

Le indicazioni per le sedi universitarie sono dispinibili a questo [link](https://www.unive.it/pag/10109/).

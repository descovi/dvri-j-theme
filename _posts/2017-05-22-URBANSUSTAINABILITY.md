---
published: false
---
![]({{site.baseurl}}/dvri-j-theme/assets/posts/PROGRAMMA_DVRI.png)
## Il 24 maggio presso il centro congressi dell’Area Portuale di venezia, si terrà l’atteso Social Event del DVRI.

Si riuniranno 13 istituzioni culturali veneziane per discutere sul tema della sostenibilità nelle sue tre dimensioni (economica, sociale e ambientale) e collaboreranno, attraverso i “Tavoli della sostenibilità”, per trovare nuove soluzioni sostenibili ad alcuni importanti problemi evidenziati dall’Agenda 2030 delle Nazioni Unite.

Assieme al DVRI, collaboreranno Ca’ Foscari Sostenibile e infine Radio Ca’ Foscari, i quali ci aiuteranno ad intervistare i nostri ospiti durante l’evento.

## Il programma dell'evento
![programma social event]({{site.baseurl}}/dvri-j-theme/assets/posts/PROGRAMMA_DVRI.png)
L’evento si svolgerà in due sessioni. La prima sessione inizierà con i saluti istituzionali da parte del rettore Michele Bugliesi e dal professore Enrico Morgante. Ad introdurre il tema della sostenibilità, attraverso la comprensione dei 17 obiettivi sottolineati dalla Agenda2030 delle Nazioni Unite, sarà il professore Fabio Pranovi, il quale sottolinea l’importanza del ruolo delle istituzioni, come incubatrici di cambiamento per le generazioni future, attraverso la promozione di relazioni sempre più strette con il territorio in accordo con il principio di Urban Institution. A seguire ci sarà la mappatura del Network del Dvri e verranno presentati alcuni esempi di progetti a favore della sostenibilità, tra cui “Venezia Città delle Donne”, realizzato dai Musei Civici Veneziani. 

La seconda sessione, sarà quella operativa: dopo aver introdotto il format dei Tavoli della sostenibilità, i nostri ospiti si riuniranno in gruppi per definire un tema da approfondire in relazione all’obiettivo sostenibile scelto. Scaduto il tempo, ciascun gruppo presenterà i risultati del proprio tavolo. 

L’evento terminerà con un aperitivo di networking e con le interviste da parte di Radio Ca’ Foscari.

**Non dimenticate di seguire il nostro profilo Facebook (Distretto Veneziano Della Ricerca e Innovazione) e account twitter (@DVRIVenice), per rimanere in attesa di nuove notizie.**

Seguiteci all’hashtag **#DVRI4Sustainability** per non perdervi i momenti salienti dell’evento!

